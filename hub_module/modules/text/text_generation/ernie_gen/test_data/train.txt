1	落叶频惊鹿，连峰欲映雕。	此生诗病苦，此病更萧条。
2	汴水夹榆柳，今留胡马踪。	如何进贤路，只是见青松。
3	夜行无月时，古路多荒榛。	山鬼摇把火，自照不照人。
4	春到村居好，园林兴味长。	蚕贪桑眼出，蜂趁蜜脾忙。
5	麀鹿同呦呦，山林风雨秋。	姑苏台上月，子胥曾约游。
6	谢家庭下玉，化此青琅玕。	风标敻不俗，谁谓骨相寒。
7	团团青枫阴，绰绰万间屋。	下有避俗翁，扫石叠两足。
8	万壑摇苍烟，百滩度流水。	下有骑馿人，萧萧吹冻耳。
9	太平蜀雀异，仍映碧桃间。	一秀三千岁，高枝永共攀。
10	壁带非烟润，金铺霁景鲜。	绣功添采缕，和气入繁弦。
11	苔寒两不借，对面宁尔劳。	欲语二三子，卑之毋甚高。
12	肌细分红脉，香浓破紫苞。	无因留得翫，争忍折来抛。
13	流水难穷目，斜阳易断肠。	谁同砑光帽，一曲舞山香。
14	孙儿正啼哭，母言来与金。	捻他黄叶把，便是正声音。
15	多病苦虚羸，晴明强展眉。	读书心绪少，闲卧日长时。
16	去国投兹土，编茅隐旧踪。	年年秋水上，独对数株松。
17	易觉春风老，偏知夏日长。	四山新笋出，一涧野花香。
18	门拥千峰翠，溪无一点尘。	松风清入耳，山月白随人。
19	款款穿芳径，双双度短墙。	不知身是幻，抵死恋花香。
20	游目贝叶书，究竟华严境。	当年寓名心，观者要深省。
21	声求不可求，见迹不寻牛。	迹在牛还在，不求何自休。
22	学道如钻火，逢烟未可休。	直待金星现，曹门取郑州。
23	修证彼何人，有国号众香。	此境了不殊，沉檀蔼飞扬。
24	山中砖塔闭，松下影堂新。	恨不生前识，今朝礼画身。
